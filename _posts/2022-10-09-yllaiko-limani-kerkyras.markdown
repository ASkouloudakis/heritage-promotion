---
layout: post
title:  "Υλλαϊκό λιμάνι"
date:   2022-10-09 20:47:00 +0000
categories: jekyll
---

Το αρχαίο Υλλαϊκό λιμάνι των Κερκυραίων:
Κατά την περίοδο του 6ου και του 5ου αιώνα π.Χ. η Κέρκυρα αναπτύχθηκε σε μια ισχυρή ναυτική δύναμη. Στη δυτική Ελλάδα ήταν η πρώτη ναυτική δύναμη, ενώ σε όλη την Ελλάδα η δεύτερη μετά την Αθήνα. Σημαντικό ρόλο στην ανάπτυξη αυτή έπαιξε και η γεωγραφική της θέση. Εκτός από γεωγραφική και στρατηγικής της θέση καθοριστικής σημασίας για την ανάπτυξη αυτή της κερκυραϊκής ναυτικής αλλά και οικονομικής δύναμης ήταν τα δύο λιμάνια της: το λιμάνι του Αλκινόου και το Υλλαϊκό λιμάνι. Εκεί όπου σήμερα έχουμε τη λιμνοθάλασσα Χαλικιόπουλου βρισκόταν ο Υλλαϊκός λιμένας. Ένας βαθύς φυσικό κόλπος ήταν το Υλλαϊκό λιμάνι, το οποίο ήταν το πρώτο πολεμικό λιμάνι της πόλης και ήταν αυτό που εξυπηρετούσε και την εμπορική κίνηση του νησιού.  Από τις ανασκαφικές έρευνες και τα λείψανα νεωρίου που εντοπίστηκαν συνάγεται ότι η χρήση του λιμανιού διήρκεσε από την αρχαϊκή έως την ελληνιστική περίοδο. Με την πάροδο των χρόνων το λιμάνι υποβαθμίστηκε και συρρικνώθηκε  εξαιτίας των προσχώσεων από τη συσσωρευμένη λάσπη των ποταμών.

Πηγή: www.corfuland.gr
