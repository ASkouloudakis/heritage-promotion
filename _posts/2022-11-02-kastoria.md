---
layout: post
title:  "Καστοριά. 
Η «αρχόντισσα» της Μακεδονίας"
date:   2022-10-15 00:00:01 +0000
categories: jekyll
---
Χτισμένη δίπλα στη λίμνη Ορεστιάδα και με φόντο τον Γράμμο και το Βίτσι, η πανέμορφη Καστοριά μαγεύει τους επισκέπτες με το απαράμιλλο φυσικό τοπίο, τα μεγαλοπρεπή αρχοντικά, τα γραφικά σοκάκια και την πλούσια ιστορία της.
![limni](https://user-images.githubusercontent.com/103204779/199715726-beb7d7b5-313a-4765-a02f-d20515109950.PNG)

Ο προϊστορικός λιμναίος οικισμός στο Δισπηλιό απέχει μόλις 8 χλμ από την Καστοριά και βρίσκεται στη θέση «Νησί», στη νότια όχθη της  Ορεστιάδας λίμνης. Στο αρχαιολογικό πάρκο έχει δημιουργηθεί μία πιστή αναπαράσταση ενός προϊστορικού λιμναίου οικισμού με οκτώ φυσικού μεγέθους καλύβες πάνω σε πασσαλόπηκτες πλατφόρμες, πλάι στη λίμνη.
![limneon](https://user-images.githubusercontent.com/103204779/199716224-068fad76-9bf4-42ec-bc4c-6d3d6b3e8733.PNG)

Το Σπήλαιο του Δράκου της Καστοριάς βρίσκεται στο νότιο άκρο της χερσονήσου της.
Πριν από πολλούς αιώνες είχε γίνει γνωστός ο μύθος του δράκου από τον οποίο πήρε το όνομά του το σπήλαιο. Μετά την ίδρυση της Καστοριάς ο βασιλιάς Κάστωρ είχε φιλοξενούμενο τον αδερφό του Πολυδεύκη. Θέλοντας λοιπόν να τον ξεναγήσει του έδειξε την τεράστια σπηλιά που είχε ως φύλακα έναν δράκο που φυσούσε και έβγαζε από το στόμα του φλόγες και δηλητηριώδης ατμούς. Ο δράκος προστάτευε το χρυσωρυχείο που υπήρχε μέσα στην σπηλιά. Τότε ο βασιλιάς υποσχέθηκε πολλά δώρα σε αυτόν που θα σκότωνε τον δράκο. Έτσι εμφανίστηκε ένας νεαρός άντρας που πάλεψε μαζί του κατάφερε να τον σκοτώσει. Ο δράκος χτυπήθηκε και έπλεε νεκρός πάνω στα νερά της λίμνης. Το γεγονός αυτό χαροποίησε όλους τους κατοίκους της πόλης οι οποίοι έσπευσαν με αναμμένους δαυλούς να μπουν μέσα στην σπηλιά για να δουν τι υπήρχε.
![spilia](https://user-images.githubusercontent.com/103204779/199716781-82f1ab53-deee-48ab-8749-2a2c11ff8b17.PNG)

Έως το τέλος της δεκαετίας του 1960 η μετακίνηση ανθρώπων και αγαθών γινόταν μέσα από τη λίμνη με τα παραδοσιακά «μοτόρια», τα οποία από τα μέσα περίπου του 2ου αιώνα εκτελούσαν τη λιμναία διαδρομή από την αποβάθρα του Μαυροχωρίου προς την πόλη της Καστοριάς και αντίστροφα. Τα πλοιάρια αυτά είχαν κατασκευαστεί από τους «μοτορτζήδες» του χωριού.
Στις αρχές του 1960 ο Κυριάκος Γκανής άρχισε να κατασκευάζει ένα σύγχρονο για την εποχή του καράβι, για την μεταφορά των κατοίκων. Το 1967 το τελείωσε και έκανε μόνο του δρομολόγια, δεν εντάχθηκε στην κοινοπραξία που είχαν τα υπόλοιπα καράβια. Δεν πρόλαβε όμως να κάνει πολλά δρομολόγια γιατί ξεκίνησε η Αστική συγκοινωνία και έτσι έμεινε στην παραλία του Μαυροχωρίου να καταστρέφεται από το πέρασμα του χρόνου.
Το 1996 η σύζυγός του Ολυμπία Γκανή αποφάσισε να το κάνει δωρεά στην Κ.Ε.Α.Υ.Μ., η οποία το ανακατασκεύασε με πολύ μεράκι. Η ανακατασκευή του στοίχισε 115.000.000 δρχ. Τα εγκαίνια του έγιναν τον Σεπτέμβριο του 1997 και ξεκίνησε δρομολόγια και περιηγήσεις στην Λίμνη. Το καραβάκι «Ολυμπία» βγαλμένο μέσα από την παράδοση, αποτελεί ένα κόσμημα για το Μαυροχώρι και γενικά για την λίμνη της Καστοριάς, που μας μεταφέρει σε άλλες εποχές μέσα από συναρπαστικές εν πλω διαδρομές που δίνουν την δυνατότητα στον επισκέπτη να θαυμάσει το μαγευτικό τοπίο της λίμνης Ορεστιάς.
![karavaki](https://user-images.githubusercontent.com/103204779/199717271-81cfd4ea-74bb-4d56-b701-edaa0dce93e4.PNG)
