---
layout: poi
wikidatum: Q20379756
title:  Μέριχας Κύθνου
---

Σ’ ένα φυσικό και απάνεμο γραφικό κόλπο βρίσκεται ο Μέριχας το λιμάνι της Κύθνου. Εδώ φθάνουν όλα τα ακτοπλοικά δρομολόγια από τον Πειραιά ή το Λαυρίο. Πρόκειται για έναν παραθαλάσσιο οικισμό ψαράδων, που εξελίχθηκε στο λιμάνι του νησιού.

Ο Μέριχας διαθέτει μαρίνα σκαφών για τουριστικά σκάφη, ιστιοπλοϊκά, φουσκωτά, ενώ ξεκινούν τα σκάφη που κάνουν περιηγήσεις στις πανέμορφες παραλίες του νησιού όπως η παραλία της Κολώνας.

Στο βόρειο τμήμα του Μέριχα βρίσκεται το Βρυόκαστρο, αρχαία πόλη της Κύθνου που κατοικήθηκε από τον 12o αι. π.Χ. έως και τον 6o-7o αι. και στο νότιο τμήμα του είναι η ιστορική εκκλησία της Παναγίας της Φλαμπουριανής.

Η Κύθνος γνωστή και ως Θερμιά, λόγω των ιαματικών πηγών της, είναι παραμένει από τις πλέον άγνωστες γωνιές του Αιγαίου, έχει το γνώριμο χρώμα των Κυκλάδων, και 350 διασκορπισμένα κατάλευκα γραφικά ξωκλήσια.
